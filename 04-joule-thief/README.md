## Project 04 â€” Joule Thief

Met een batterij die nog maar 0.6 volt levert een LED die toch
minimaal 2 volt nodig heeft laten branden. Dat kan met behulp van een
dubbele spoel, een weerstand en een transistor, zoals Big Clive laat
zien in [deze video](https://www.youtube.com/watch?v=K53beWYdIpc). Hij
noemt het de Joule Thief.

Dat wilde ik ook proberen. Het ziet er zo simpel uit. Wat kun je
verkeerd doen? Maar mijn versie werkte niet. En hoe vaak ik alles ook
nakeek, ik had alles goed aangesloten. En dat met een volle batterij
die bijna 1,6 volt leverde.

Ik had [deze video](https://www.youtube.com/watch?v=Mik8hM5_hCI) van
Julian Ilett gezien waarin hij de Joule Thief laat werken met slecht
twee keer vier windingen voor de spoel, in plaats van twee keer
twintig. Dat werkte als hij een condensator toevoegde, parallel met de
weerstand. Dat probeerde ik ook, en toen brandde de LED.

Waarom werkte het eerst niet? Is mijn koperdraad te dun? Heeft het
iets met schakelsnelheid te maken? Je zou een oscilloscoop moeten
gebruiken om dat uit te zoeken. Daar heb ik nog geen geld voor.

Of zijn het de verbindingen van de spoel? Ik heb nog steeds geen
soldeerbout, dus ik moest de contacten maken door het koperdraad, de
uiteinden ontdaan van isolatie met schuurpapier, aan dikke draden met
een enkele kern vastmaken door het koperdraad er strak omheen te
draaien, en met isolatietape stevig vast te drukken. Dat is niet
ideaal.

